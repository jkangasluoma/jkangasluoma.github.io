---
layout: post
title:  "Before Midnight"
date:   2013-08-26 22:45:00 +0300
categories: [movie, comment]
---

# Before Midnight

Ennen keskiyötä on aikuisen ikään ehtineen parisuhdedraamasarjan kolmas osa. Siinä Hawken ja Delpyn esittämä pariskunta etsii itseään ja toisiaan Kreikan lomalla ja jauhaa yhden iltapäivän ajan parisuhdeläppää keskenään ja paikallisten kanssa. Aiheina ovat mm. sukupuoliroolit, rakkaus, seksi ja vanhemmuus. Kohtauksissa on onnistunutta improvisointia. Vaikka dialogia on tolkuttomasti, tarkkanäköisyys ja huumori säilyvät, eikä kyökkipsykologia lyö kasvoille. Erityisesti muutamat pitkät otot ovat kutkuttavaa seurattavaa, kuin verbaalisia taideteoksia itsessään. Elokuva tarkastelee peruskysymyksiään älyllä ja täynnä tunnetta, mutta ennen kaikkea tunnistettavasti.

[//]: # "http://www.imdb.com/title/tt2209418/"