---
layout: post
title:  "The Grand Budapest Hotel"
date:   2014-06-23 21:24:00 +0300
categories: [movie, comment]
---

# The Grand Budapest Hotel

Loistelias hotelli Budabest henkii menneiden aikojen nostalgiaa. Kuin Woody Allen romantisoimassa New Yorkia tai Pariisia, Wes Anderson on sovittanut serenadin sille hengen kukoistukselle, joka pikemmin kuin mikään tietty kaupunki on sijoittamaton, fantastinen hienostuneisuuden mielentila.

Andersonin sävel on tuttu niin Casablancasta, uuden aallon ranskalaiselokuvasta kuin Hercule Poirot'stakin ja hetkittäin vanhoista James Bond -elokuvista. Tahtilajista ilkikurisesti poikkeava Willem Dafoen draculamainen hahmo karmii selkäpiitä, mutta samoin mieleenpainuva on Edward Norton ja koomillinen poliisiyksikkö unohtamatta riemukasta Fiennesiä pikku apulaisineen pääosassa. Kokonaisuus on jo hukkua loisteliaassa leikissä.

[//]: # "http://www.imdb.com/title/tt2278388/"