---
layout: post
title:  "Avengers: Endgame"
date:   2019-05-21 18:54:00 +0300
categories: [movie, comment]
---

# Avengers: Endgame

Marvelin matka supersankarisarjisten elokuvasovittana on käännekohdassa. Parikymmenpäisen (!) elokuvakatraan jatkumo saa vihdoin päätöksensä. Kostajat-finaali on kuin irtokarkkiosasto, jossa saa mättää salmiakkia ja makeaa vuorotellen.

Edellisen elokuvan jäljiltä maailma jäi happamaan tilaan. Suun mutristelun vastapainoksi on seikkailullista hupailua. Lajityypillinen pompöösi toiminta annostellaan teelusikalla. Rytmityksen kannalta uskalias ratkaisu on lopulta elokuvalle eduksi. Sarjasta irrallaan maisteltuna päätöspelin jälkimaku olisi karvaan laahaava.

On ollut mielenkiintoista seurata sarjojen sarjan innovointia raamiensa sisällä. Rautamies kymmenisen vuotta sitten oli maukas liitulaku nallekarkkien seassa, joka osoitti, että nälkää tälle fantasian lajille riittää. Joistakin yliastumisista huolimatta tuotannollinen tukijalka on pitänyt. Massasuosion myötä kulttuurillinen vaikutusvalta on vain kasvanut ja kriittistä arvostusta ropissut.

Loppu ei tullut liian aikaisin, sillä minä ehdin saada namuista tarpeekseni. Silti en uskalla luvata, etteikö uusi remix saisi taas käden ojentumaan kohti ylähyllyä yllätysten toivossa.

[//]: # "https://www.imdb.com/title/tt4154796/"