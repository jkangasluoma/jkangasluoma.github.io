---
layout: post
title:  "Joker"
date:   2019-11-07 20:47:00 +0300
categories: [movie, comment]
---

# Joker

Jokerin syntytarina on muserretun yksilön kärsimysnäytelmä, jollaisia raakalaismainen Gothamin painekattila sylkee kidastaan, eikä roiskeilta vältytä. Kenties hänessä on välinpitämättömyydessään kasvottoman yhteiskunnan peili.

Tosin Jokerin tapauksessa kyse on myös predestinoidusti narsistisesta ja empatiakyvyttömästä poikkeustapauksesta, kansankielellä psykopaatista, jonka surullinen elämäntehtävä on kohkata kuriositeettiarvoa kunkin aikakauden Lepakkomies-kohelluksille. Oli kelpo aika piirtää sivuhahmollekin oma elämä, vaikka elokuvan eväslaukku onkin syöty tyhjäksi kauan ennen porrastepsutteluja.

[//]: # "https://www.imdb.com/title/tt7286456/"