---
layout: post
title:  "Furiosa: A Mad Max Saga"
date:   2024-06-12 21:10:00 +0300
categories: [movie, comment]
---

# Furiosa: A Mad Max Saga

Raivos: Hullu Max -kertomuksessa Maxia ei näy ja muutenkin kapulaa tarjotaan uusille tyypeille. Sävy on vuoroin seriosa, vuoroin tervetuloa friikkisirkukseen.

Teossarjan viime osat on kirjoitettu itsenäisiksi sisarelokuvikseen. Nimihenkilöt ovat kolhittuja hahmoja, joilla ei käy flaksi. Aiempien elokuvien kulkurit olivat sitä lajia karikatyyreiksi asti, monttuaukisesti joutomaan kummallisuuksia tähysteleviä myyttisiä muukalaisia. Aina kun vihreä ruoho vähänkään siintää, vedetään matto alta. Sitä vastoin Furiosa on uuden maailman natiivina kostohommissa kuin kotonaan.

Aforismin mukaan historiaa on tuomittu toistamaan, jos ei sitä tunne. Maxeissa ilkimykset ovat tätä unohtavaista ja oppimatonta lajia. Hyviä hemmoja motivoivat elämässä eteenpäin lapsuuden kesät ja muistot siitä miltä jäätelö maistuu.

[//]: # "https://www.imdb.com/title/tt12037194/"