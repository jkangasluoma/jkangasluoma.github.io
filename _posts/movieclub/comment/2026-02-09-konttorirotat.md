---
layout: post
title:  "Konttorirotat"
date:   2026-02-09 18:00:00 +0300
categories: [movieclub, comment]
---

# Konttorirotat

Sisällön puolesta konttorirotat ei ole erääntynyt: sketsit ovat muistettavia, vaikka loppukolmannes onkin tyhjäkäyntiä. Tyttöystävä-Anistonille soisin enemmän toimivaltaa.

Elokuvan viitekehyksessä teknologiayritykset ovat läpibyrokraattisia yhteisöjä, joissa kaavojen toistaminen tulee luonnostaan. Tämä on samaistuttava teesi kenelle tahansa vähintään kolminkertaista tehtäväkirjanpitoa harrastavalle - nykyaikana hämärretysti moninaisten digijärjestelmien parissa.

Ron Livingstonin esittämän toimistotyöukon oivallus firman tehokkuuden paranemisesta nostamalla jalat pöydälle on hauska, ei siksi että hän olisi laiska, vaan koska tilanne kuvaa (hierarkkista) järjestelmää siten kuin se on. Vaikka työntekijät toimivat parhaan tietonsa ja tahtonsa mukaan, systeemin lainalaisuus on, että jossain kolkassa aina absurdismi jauhaa yksilön hyväntahtoisuutta tomuksi. Luonnossa tätä ilmiötä kutsutaan potenssilaiksi, jota ilman evoluutiotakaan tuskin olisi.

On monin verroin komediallisesti oivallista, että konttorin pomot ovat rauhallisen manipulatiivista sakkia eivätkä äänekkäitä ärrimurreja. Judgen ihmiskuva on sekä tympeä että lempeä. Teknologiafirman kokonaisuudessa elokuvan teesi on koskettavasti mustan ironinen.

Jälkeenpäin muistin, että oli ollut tarkoitukseni tarkkailla kameratyöskentelyä. Nähdäkseni henkilökuvauksessa on sisäinen teemaa tukeva logiikkansa eikä vähiten kuvaajan ansiosta. Tämä jäi taas perkaamatta. Huomioni veivät sen sijaan kautta linjan herkulliset hidastukset ja muut kuvalliset lainat.

[//]: # "https://www.imdb.com/title/tt0151804/"